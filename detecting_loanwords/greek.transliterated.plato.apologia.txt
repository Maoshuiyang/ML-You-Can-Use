hoti men humeis, ō andres Athēnaioi, peponthate hupo tōn emōn katēgorōn, ouk oida: egō d' oun kai autos hup' autōn oligou emautou epelathomēn, houtō pithanōs elegon. kaitoi alēthes ge hōs epos eipein ouden eirēkasin. malista de autōn hen ethaumasa tōn pollōn hōn epseusanto, touto en hō elegon hōs khrēn humas eulabeisthai mē hup' emou exapatēthēte
hōs deinou ontos legein. to gar mē aiskhunthēnai hoti autika hup' emou exelegkhthēsontai ergō, epeidan mēd' hopōstioun phainōmai deinos legein, touto moi edoxen autōn anaiskhuntotaton einai, ei mē ara deinon kalousin houtoi legein ton talēthē legonta: ei men gar touto legousin, homologoiēn an egōge ou kata toutous einai rhētōr. houtoi men oun, hōsper egō legō, ē ti ē ouden alēthes eirēkasin, humeis de mou akousesthe pasan tēn alētheian—ou mentoi ma Dia, ō andres Athēnaioi, kekalliepēmenous ge logous, hōsper hoi toutōn,
rhēmasi te kai onomasin oude kekosmēmenous, all' akousesthe eikē legomena tois epitukhousin onomasin—pisteuō gar dikaia einai ha legō—kai mēdeis humōn prosdokēsatō allōs: oude gar an dēpou prepoi, ō andres, tēde tē hēlikia hōsper meirakiō plattonti logous eis humas eisienai. kai mentoi kai panu, ō andres Athēnaioi, touto humōn deomai kai pariemai: ean dia tōn autōn logōn akouēte mou apologoumenou di' hōnper eiōtha legein kai en agora epi tōn trapezōn, hina humōn polloi akēkoasi, kai allothi, mēte
thaumazein mēte thorubein toutou heneka. ekhei gar houtōsi. nun egō prōton epi dikastērion anabebēka, etē gegonōs hebdomēkonta: atekhnōs oun xenōs ekhō tēs enthade lexeōs. hōsper oun an, ei tō onti xenos etugkhanon ōn, sunegignōskete dēpou an moi ei en ekeinē tē phōnē te kai tō tropō
elegon en hoisper etethrammēn, kai dē kai nun touto humōn deomai dikaion, hōs ge moi dokō, ton men tropon tēs lexeōs ean—isōs men gar kheirōn, isōs de beltiōn an eiē—auto de touto skopein kai toutō ton noun prosekhein, ei dikaia legō ē mē: dikastou men gar hautē aretē, rhētoros de talēthē legein.
prōton men oun dikaios eimi apologēsasthai, ō andres Athēnaioi, pros ta prōta mou pseudē katēgorēmena kai tous prōtous katēgorous, epeita de pros ta husteron kai tous
husterous. emou gar polloi katēgoroi gegonasi pros humas kai palai polla ēdē etē kai ouden alēthes legontes, hous egō mallon phoboumai ē tous amphi Anuton, kaiper ontas kai toutous deinous: all' ekeinoi deinoteroi, ō andres, hoi humōn tous pollous ek paidōn paralambanontes epeithon te kai katēgoroun emou mallon ouden alēthes, hōs estin tis Sōkratēs sophos anēr, ta te meteōra phrontistēs kai ta hupo gēs panta anezētēkōs kai ton hēttō logon kreittō
poiōn. houtoi, ō andres Athēnaioi, hoi tautēn tēn phēmēn kataskedasantes, hoi deinoi eisin mou katēgoroi: hoi gar akouontes hēgountai tous tauta zētountas oude theous nomizein. epeita eisin houtoi hoi katēgoroi polloi kai polun khronon ēdē katēgorēkotes, eti de kai en tautē tē hēlikia legontes pros humas en hē an malista episteusate, paides ontes enioi humōn kai meirakia, atekhnōs erēmēn katēgorountes apologoumenou oudenos. ho de pantōn alogōtaton, hoti oude ta
onomata hoion te autōn eidenai kai eipein, plēn ei tis kōmōdopoios tugkhanei ōn. hosoi de phthonō kai diabolē khrōmenoi humas anepeithon—hoi de kai autoi pepeismenoi allous peithontes—houtoi pantes aporōtatoi eisin: oude gar anabibasasthai hoion t' estin autōn entauthoi oud' elegxai oudena, all' anagkē atekhnōs hōsper skiamakhein apologoumenon te kai elegkhein mēdenos apokrinomenou. axiōsate oun kai humeis, hōsper egō legō, dittous mou tous katēgorous gegonenai, heterous men tous arti katēgorēsantas, heterous de
tous palai hous egō legō, kai oiēthēte dein pros ekeinous prōton me apologēsasthai: kai gar humeis ekeinōn proteron ēkousate katēgorountōn kai polu mallon ē tōnde tōn husteron.
eien: apologēteon dē, ō andres Athēnaioi, kai epikheirēteon
humōn exelesthai tēn diabolēn hēn humeis en pollō khronō eskhete tautēn en houtōs oligō khronō. bouloimēn men oun an touto houtōs genesthai, ei ti ameinon kai humin kai emoi, kai pleon ti me poiēsai apologoumenon: oimai de auto khalepon einai, kai ou panu me lanthanei hoion estin. homōs touto men itō hopē tō theō philon, tō de nomō peisteon kai apologēteon.
analabōmen oun ex arkhēs tis hē katēgoria estin ex hēs
hē emē diabolē gegonen, hē dē kai pisteuōn Melētos me egrapsato tēn graphēn tautēn. eien: ti dē legontes dieballon hoi diaballontes; hōsper oun katēgorōn tēn antōmosian dei anagnōnai autōn: ‘Sōkratēs adikei kai periergazetai zētōn ta te hupo gēs kai ourania kai ton hēttō logon kreittō ’
poiōn kai allous tauta tauta didaskōn.’ toiautē tis estin: tauta gar heōrate kai autoi en tē Aristophanous kōmōdia, Sōkratē tina ekei peripheromenon, phaskonta te aerobatein kai allēn pollēn phluarian phluarounta, hōn egō ouden oute mega oute mikron peri epaiō. kai oukh hōs atimazōn legō tēn toiautēn epistēmēn, ei tis peri tōn toioutōn sophos estin—mē pōs egō hupo Melētou tosautas dikas pheugoimi— alla gar emoi toutōn, ō andres Athēnaioi, ouden metestin.
marturas de au humōn tous pollous parekhomai, kai axiō humas allēlous didaskein te kai phrazein, hosoi emou pōpote akēkoate dialegomenou—polloi de humōn hoi toioutoi eisin— phrazete oun allēlois ei pōpote ē mikron ē mega ēkouse tis humōn emou peri tōn toioutōn dialegomenou, kai ek toutou gnōsesthe hoti toiaut' esti kai talla peri emou ha hoi polloi legousin.
alla gar oute toutōn ouden estin, oude g' ei tinos akēkoate hōs egō paideuein epikheirō anthrōpous kai khrēmata
prattomai, oude touto alēthes. epei kai touto ge moi dokei kalon einai, ei tis hoios t' eiē paideuein anthrōpous hōsper Gorgias te ho Leontinos kai Prodikos ho Keios kai Hippias ho Ēleios. toutōn gar hekastos, ō andres, hoios t' estin iōn eis hekastēn tōn poleōn tous neous—hois exesti tōn heautōn politōn proika suneinai hō an boulōntai—toutous peithousi
tas ekeinōn sunousias apolipontas sphisin suneinai khrēmata didontas kai kharin proseidenai. epei kai allos anēr esti Parios enthade sophos hon egō ēsthomēn epidēmounta: etukhon gar proselthōn andri hos teteleke khrēmata sophistais pleiō ē sumpantes hoi alloi, Kallia tō Hipponikou: touton oun anēromēn—eston gar autō duo huei— ‘ō Kallia,’ ēn d' egō, ‘ei men sou tō huei pōlō ē moskhō egenesthēn, eikhomen an autoin epistatēn labein kai misthōsasthai hos ’
emellen autō kalō te kagathō poiēsein tēn prosēkousan aretēn, ēn d' an houtos ē tōn hippikōn tis ē tōn geōrgikōn: nun d' epeidē anthrōpō eston, tina autoin en nō ekheis epistatēn labein; tis tēs toiautēs aretēs, tēs anthrōpinēs te kai politikēs, epistēmōn estin; oimai gar se eskephthai dia tēn tōn hueōn ktēsin. estin tis,’ ephēn egō, ‘ē ou;’ ‘panu ge,’ ē d' hos. ‘tis,’ ēn d' egō, ‘kai podapos, kai posou didaskei;’ ‘Euēnos,’ ephē, ‘ō Sōkrates, Parios, pente mnōn.’ kai egō ton Euēnon emakarisa ei hōs alēthōs
ekhoi tautēn tēn tekhnēn kai houtōs emmelōs didaskei. egō goun kai autos ekallunomēn te kai hēbrunomēn an ei ēpistamēn tauta: all' ou gar epistamai, ō andres Athēnaioi.
hupolaboi an oun tis humōn isōs: ‘all', ō Sōkrates, to son ti esti pragma; pothen hai diabolai soi hautai gegonasin; ou gar dēpou sou ge ouden tōn allōn perittoteron pragmateuomenou epeita tosautē phēmē te kai logos gegonen, ei mē ti eprattes alloion ē hoi polloi. lege oun hēmin ti ’
estin, hina mē hēmeis peri sou autoskhediazōmen.’ tauti moi dokei dikaia legein ho legōn, kagō humin peirasomai apodeixai ti pot' estin touto ho emoi pepoiēken to te onoma kai tēn diabolēn. akouete dē. kai isōs men doxō tisin humōn paizein: eu mentoi iste, pasan humin tēn alētheian erō. egō gar, ō andres Athēnaioi, di' ouden all' ē dia sophian tina touto to onoma eskhēka. poian dē sophian tautēn; hēper estin isōs anthrōpinē sophia: tō onti gar kinduneuō tautēn einai sophos. houtoi de takh' an, hous arti
elegon, meizō tina ē kat' anthrōpon sophian sophoi eien, ē ouk ekhō ti legō: ou gar dē egōge autēn epistamai, all' hostis phēsi pseudetai te kai epi diabolē tē emē legei. kai moi, ō andres Athēnaioi, mē thorubēsēte, mēd' ean doxō ti humin mega legein: ou gar emon erō ton logon hon an legō, all' eis axiokhreōn humin ton legonta anoisō. tēs gar emēs, ei dē tis estin sophia kai hoia, martura humin parexomai ton theon ton en Delphois. Khairephōnta gar iste pou. houtos
emos te hetairos ēn ek neou kai humōn tō plēthei hetairos te kai sunephuge tēn phugēn tautēn kai meth' humōn katēlthe. kai iste dē hoios ēn Khairephōn, hōs sphodros eph' hoti hormēseien. kai dē pote kai eis Delphous elthōn etolmēse touto manteusasthai—kai, hoper legō, mē thorubeite, ō andres—ēreto gar dē ei tis emou eiē sophōteros. aneilen oun hē Puthia mēdena sophōteron einai. kai toutōn peri ho adelphos humin autou houtosi marturēsei, epeidē ekeinos teteleutēken.
skepsasthe dē hōn heneka tauta legō: mellō gar humas didaxein hothen moi hē diabolē gegonen. tauta gar egō akousas enethumoumēn houtōsi: ‘ti pote legei ho theos, kai ti pote ainittetai; egō gar dē oute mega oute smikron sunoida emautō sophos ōn: ti oun pote legei phaskōn eme sophōtaton einai; ou gar dēpou pseudetai ge: ou gar themis autō.’ kai polun men khronon ēporoun ti pote legei: epeita mogis panu epi zētēsin autou toiautēn tina etrapomēn. ēlthon epi tina tōn dokountōn sophōn einai, hōs
entautha eiper pou elegxōn to manteion kai apophanōn tō khrēsmō hoti ‘houtosi emou sophōteros esti, su d' eme ephēstha.’ diaskopōn oun touton—onomati gar ouden deomai legein, ēn de tis tōn politikōn pros hon egō skopōn toiouton ti epathon, ō andres Athēnaioi, kai dialegomenos autō—edoxe moi houtos ho anēr dokein men einai sophos allois te pollois anthrōpois kai malista heautō, einai d' ou: kapeita epeirōmēn autō deiknunai hoti oioito men einai sophos, eiē d' ou.
enteuthen oun toutō te apēkhthomēn kai pollois tōn parontōn: pros emauton d' oun apiōn elogizomēn hoti toutou men tou anthrōpou egō sophōteros eimi: kinduneuei men gar hēmōn oudeteros ouden kalon kagathon eidenai, all' houtos men oietai ti eidenai ouk eidōs, egō de, hōsper oun ouk oida, oude oiomai: eoika goun toutou ge smikrō tini autō toutō sophōteros einai, hoti ha mē oida oude oiomai eidenai. enteuthen ep' allon ēa tōn ekeinou dokountōn sophōterōn einai kai
moi tauta tauta edoxe, kai entautha kakeinō kai allois pollois apēkhthomēn.
meta taut' oun ēdē ephexēs ēa, aisthanomenos men kai lupoumenos kai dediōs hoti apēkhthanomēn, homōs de anagkaion edokei einai to tou theou peri pleistou poieisthai—iteon oun, skopounti ton khrēsmon ti legei, epi hapantas tous ti
dokountas eidenai. kai nē ton kuna, ō andres Athēnaioi— dei gar pros humas talēthē legein—ē mēn egō epathon ti toiouton: hoi men malista eudokimountes edoxan moi oligou dein tou pleistou endeeis einai zētounti kata ton theon, alloi de dokountes phauloteroi epieikesteroi einai andres pros to phronimōs ekhein. dei dē humin tēn emēn planēn epideixai hōsper ponous tinas ponountos hina moi kai anelegktos hē manteia genoito. meta gar tous politikous ēa epi tous poiētas tous te tōn tragōdiōn kai tous tōn
dithurambōn kai tous allous, hōs entautha ep' autophōrō katalēpsomenos emauton amathesteron ekeinōn onta. analambanōn oun autōn ta poiēmata ha moi edokei malista pepragmateusthai autois, diērōtōn an autous ti legoien, hin' hama ti kai manthanoimi par' autōn. aiskhunomai oun humin eipein, ō andres, talēthē: homōs de rhēteon. hōs epos gar eipein oligou autōn hapantes hoi parontes an beltion elegon peri hōn autoi epepoiēkesan. egnōn oun au kai peri tōn poiētōn en oligō touto, hoti ou sophia poioien
ha poioien, alla phusei tini kai enthousiazontes hōsper hoi theomanteis kai hoi khrēsmōdoi: kai gar houtoi legousi men polla kai kala, isasin de ouden hōn legousi. toiouton ti moi ephanēsan pathos kai hoi poiētai peponthotes, kai hama ēsthomēn autōn dia tēn poiēsin oiomenōn kai talla sophōtatōn einai anthrōpōn ha ouk ēsan. apēa oun kai enteuthen tō autō oiomenos perigegonenai hōper kai tōn politikōn.
teleutōn oun epi tous kheirotekhnas ēa: emautō gar
sunēdē ouden epistamenō hōs epos eipein, toutous de g' ēdē hoti heurēsoimi polla kai kala epistamenous. kai toutou men ouk epseusthēn, all' ēpistanto ha egō ouk ēpistamēn kai mou tautē sophōteroi ēsan. all', ō andres Athēnaioi, tauton moi edoxan ekhein hamartēma hoper kai hoi poiētai kai hoi agathoi dēmiourgoi—dia to tēn tekhnēn kalōs exergazesthai hekastos ēxiou kai talla ta megista sophōtatos einai—kai autōn hautē hē plēmmeleia ekeinēn tēn sophian
apokruptein: hōste me emauton anerōtan huper tou khrēsmou potera dexaimēn an houtōs hōsper ekhō ekhein, mēte ti sophos ōn tēn ekeinōn sophian mēte amathēs tēn amathian, ē amphotera ha ekeinoi ekhousin ekhein. apekrinamēn oun emautō kai tō khrēsmō hoti moi lusiteloi hōsper ekhō ekhein.
ek tautēsi dē tēs exetaseōs, ō andres Athēnaioi,
pollai men apekhtheiai moi gegonasi kai hoiai khalepōtatai kai barutatai, hōste pollas diabolas ap' autōn gegonenai, onoma de touto legesthai, sophos einai: oiontai gar me hekastote hoi parontes tauta auton einai sophon ha an allon exelegxō. to de kinduneuei, ō andres, tō onti ho theos sophos einai, kai en tō khrēsmō toutō touto legein, hoti hē anthrōpinē sophia oligou tinos axia estin kai oudenos. kai phainetai touton legein ton Sōkratē, proskekhrēsthai de
tō emō onomati, eme paradeigma poioumenos, hōsper an ei eipoi hoti ‘houtos humōn, ō anthrōpoi, sophōtatos estin, hostis hōsper Sōkratēs egnōken hoti oudenos axios esti tē alētheia pros sophian.’ taut' oun egō men eti kai nun periiōn zētō kai ereunō kata ton theon kai tōn astōn kai xenōn an tina oiōmai sophon einai: kai epeidan moi mē dokē, tō theō boēthōn endeiknumai hoti ouk esti sophos. kai hupo tautēs tēs askholias oute ti tōn tēs poleōs praxai moi skholē gegonen axion logou oute tōn oikeiōn, all' en
penia muria eimi dia tēn tou theou latreian.
pros de toutois hoi neoi moi epakolouthountes—hois malista skholē estin, hoi tōn plousiōtatōn—automatoi, khairousin akouontes exetazomenōn tōn anthrōpōn, kai autoi pollakis eme mimountai, eita epikheirousin allous exetazein: kapeita oimai heuriskousi pollēn aphthonian oiomenōn men eidenai ti anthrōpōn, eidotōn de oliga ē ouden. enteuthen oun hoi hup' autōn exetazomenoi emoi orgizontai, oukh hautois,
kai legousin hōs Sōkratēs tis esti miarōtatos kai diaphtheirei tous neous: kai epeidan tis autous erōta hoti poiōn kai hoti didaskōn, ekhousi men ouden eipein all' agnoousin, hina de mē dokōsin aporein, ta kata pantōn tōn philosophountōn prokheira tauta legousin, hoti ‘ta meteōra kai ta hupo gēs’ kai ‘theous mē nomizein’ kai ‘ton hēttō logon kreittō poiein.’ ta gar alēthē oiomai ouk an etheloien legein, hoti katadēloi gignontai prospoioumenoi men eidenai, eidotes de ouden. hate oun oimai philotimoi
ontes kai sphodroi kai polloi, kai suntetamenōs kai pithanōs legontes peri emou, empeplēkasin humōn ta ōta kai palai kai sphodrōs diaballontes. ek toutōn kai Melētos moi epetheto kai Anutos kai Lukōn, Melētos men huper tōn poiētōn akhthomenos, Anutos de huper tōn dēmiourgōn kai
tōn politikōn, Lukōn de huper tōn rhētorōn: hōste, hoper arkhomenos egō elegon, thaumazoim' an ei hoios t' eiēn egō humōn tautēn tēn diabolēn exelesthai en houtōs oligō khronō houtō pollēn gegonuian. taut' estin humin, ō andres Athēnaioi, talēthē, kai humas oute mega oute mikron apokrupsamenos egō legō oud' huposteilamenos. kaitoi oida skhedon hoti autois toutois apekhthanomai, ho kai tekmērion hoti alēthē legō kai hoti hautē estin hē diabolē hē emē kai ta aitia
tauta estin. kai eante nun eante authis zētēsēte tauta, houtōs heurēsete.
peri men oun hōn hoi prōtoi mou katēgoroi katēgoroun hautē estō hikanē apologia pros humas: pros de Melēton ton agathon kai philopolin, hōs phēsi, kai tous husterous meta tauta peirasomai apologēsasthai. authis gar dē, hōsper heterōn toutōn ontōn katēgorōn, labōmen au tēn toutōn antōmosian. ekhei de pōs hōde: Sōkratē phēsin adikein tous te neous diaphtheironta kai theous hous hē polis
nomizei ou nomizonta, hetera de daimonia kaina. to men dē egklēma toiouton estin: toutou de tou egklēmatos hen hekaston exetasōmen.
phēsi gar dē tous neous adikein me diaphtheironta. egō de ge, ō andres Athēnaioi, adikein phēmi Melēton, hoti spoudē kharientizetai, rhadiōs eis agōna kathistas anthrōpous, peri pragmatōn prospoioumenos spoudazein kai kēdesthai hōn ouden toutō pōpote emelēsen: hōs de touto houtōs ekhei, peirasomai kai humin epideixai. kai moi deuro, ō Melēte, eipe: allo ti ē
peri pleistou poiē hopōs hōs beltistoi hoi neōteroi esontai;
egōge.
ithi dē nun eipe toutois, tis autous beltious poiei; dēlon gar hoti oistha, melon ge soi. ton men gar diaphtheironta exeurōn, hōs phēs, eme, eisageis toutoisi kai katēgoreis: ton de dē beltious poiounta ithi eipe kai mēnuson autois tis estin. —horas, ō Melēte, hoti sigas kai ouk ekheis eipein; kaitoi ouk aiskhron soi dokei einai kai hikanon tekmērion hou dē egō legō, hoti soi ouden memelēken; all' eipe, ōgathe, tis autous ameinous poiei;
hoi nomoi.
all' ou touto erōtō, ō beltiste, alla tis anthrōpos, hostis prōton kai auto touto oide, tous nomous;
houtoi, ō Sōkrates, hoi dikastai.
pōs legeis, ō Melēte; hoide tous neous paideuein hoioi te eisi kai beltious poiousin;
malista.
poteron hapantes, ē hoi men autōn, hoi d' ou;
hapantes.
eu ge nē tēn Hēran legeis kai pollēn aphthonian tōn ōphelountōn. ti de dē; hoi de akroatai beltious poiousin
ē ou;
kai houtoi.
ti de, hoi bouleutai;
kai hoi bouleutai.
all' ara, ō Melēte, mē hoi en tē ekklēsia, hoi ekklēsiastai, diaphtheirousi tous neōterous; ē kakeinoi beltious poiousin hapantes;
kakeinoi.
pantes ara, hōs eoiken, Athēnaioi kalous kagathous poiousi plēn emou, egō de monos diaphtheirō. houtō legeis;
panu sphodra tauta legō.
pollēn ge mou kategnōkas dustukhian. kai moi apokrinai: ē kai peri hippous houtō soi dokei ekhein; hoi men
beltious poiountes autous pantes anthrōpoi einai, heis de tis ho diaphtheirōn; ē tounantion toutou pan heis men tis ho beltious hoios t' ōn poiein ē panu oligoi, hoi hippikoi, hoi de polloi eanper sunōsi kai khrōntai hippois, diaphtheirousin; oukh houtōs ekhei, ō Melēte, kai peri hippōn kai tōn allōn hapantōn zōōn; pantōs dēpou, eante su kai Anutos ou phēte eante phēte: pollē gar an tis eudaimonia eiē peri tous neous ei heis men monos autous diaphtheirei, hoi d' alloi
ōphelousin. alla gar, ō Melēte, hikanōs epideiknusai hoti oudepōpote ephrontisas tōn neōn, kai saphōs apophaineis tēn sautou ameleian, hoti ouden soi memelēken peri hōn eme eisageis.
eti de hēmin eipe, ō pros Dios Melēte, poteron estin oikein ameinon en politais khrēstois ē ponērois; ō tan, apokrinai: ouden gar toi khalepon erōtō. oukh hoi men ponēroi kakon ti ergazontai tous aei eggutatō hautōn ontas, hoi d' agathoi agathon ti;
panu ge.
estin oun hostis bouletai hupo tōn sunontōn blaptesthai mallon ē ōpheleisthai; apokrinou, ō agathe: kai gar ho nomos keleuei apokrinesthai. esth' hostis bouletai blaptesthai;
ou dēta.
phere dē, poteron eme eisageis deuro hōs diaphtheironta tous neous kai ponēroterous poiounta hekonta ē akonta;
hekonta egōge.
ti dēta, ō Melēte; tosouton su emou sophōteros ei tēlikoutou ontos tēlikosde ōn, hōste su men egnōkas hoti hoi men kakoi kakon ti ergazontai aei tous malista plēsion
heautōn, hoi de agathoi agathon, egō de dē eis tosouton amathias hēkō hōste kai tout' agnoō, hoti ean tina mokhthēron poiēsō tōn sunontōn, kinduneusō kakon ti labein hup' autou, hōste touto to tosouton kakon hekōn poiō, hōs phēs su; tauta egō soi ou peithomai, ō Melēte, oimai de oude allon anthrōpōn oudena: all' ē ou diaphtheirō, ē ei diaphtheirō,
akōn, hōste su ge kat' amphotera pseudē. ei de akōn diaphtheirō, tōn toioutōn kai akousiōn hamartēmatōn ou deuro nomos eisagein estin, alla idia labonta didaskein kai nouthetein: dēlon gar hoti ean mathō, pausomai ho ge akōn poiō. su de suggenesthai men moi kai didaxai ephuges kai ouk ēthelēsas, deuro de eisageis, hoi nomos estin eisagein tous kolaseōs deomenous all' ou mathēseōs.
alla gar, ō andres Athēnaioi, touto men ēdē dēlon
hougō elegon, hoti Melētō toutōn oute mega oute mikron pōpote emelēsen. homōs de dē lege hēmin, pōs me phēs diaphtheirein, ō Melēte, tous neōterous; ē dēlon dē hoti kata tēn graphēn hēn egrapsō theous didaskonta mē nomizein hous hē polis nomizei, hetera de daimonia kaina; ou tauta legeis hoti didaskōn diaphtheirō;
panu men oun sphodra tauta legō.
pros autōn toinun, ō Melēte, toutōn tōn theōn hōn nun ho logos estin, eipe eti saphesteron kai emoi kai tois andrasin
toutoisi. egō gar ou dunamai mathein poteron legeis didaskein me nomizein einai tinas theous—kai autos ara nomizō einai theous kai ouk eimi to parapan atheos oude tautē adikō —ou mentoi housper ge hē polis alla heterous, kai tout' estin ho moi egkaleis, hoti heterous, ē pantapasi me phēs oute auton nomizein theous tous te allous tauta didaskein.
tauta legō, hōs to parapan ou nomizeis theous.
ō thaumasie Melēte, hina ti tauta legeis; oude hēlion oude selēnēn ara nomizō theous einai, hōsper hoi alloi anthrōpoi;
ma Di', ō andres dikastai, epei ton men hēlion lithon phēsin einai, tēn de selēnēn gēn.
Anaxagorou oiei katēgorein, ō phile Melēte; kai houtō kataphroneis tōnde kai oiei autous apeirous grammatōn einai hōste ouk eidenai hoti ta Anaxagorou biblia tou Klazomeniou gemei toutōn tōn logōn; kai dē kai hoi neoi tauta par' emou manthanousin, ha exestin eniote ei panu pollou drakhmēs
ek tēs orkhēstras priamenois Sōkratous katagelan, ean prospoiētai heautou einai, allōs te kai houtōs atopa onta; all', ō pros Dios, houtōsi soi dokō; oudena nomizō theon einai;
ou mentoi ma Dia oud' hopōstioun.
apistos g' ei, ō Melēte, kai tauta mentoi, hōs emoi dokeis, sautō. emoi gar dokei houtosi, ō andres Athēnaioi, panu einai hubristēs kai akolastos, kai atekhnōs tēn graphēn tautēn hubrei tini kai akolasia kai neotēti grapsasthai.
eoiken gar hōsper ainigma suntithenti diapeirōmenō ‘ara gnōsetai Sōkratēs ho sophos dē emou kharientizomenou kai enanti' emautō legontos, ē exapatēsō auton kai tous allous tous akouontas;’ houtos gar emoi phainetai ta enantia legein autos heautō en tē graphē hōsper an ei eipoi: ‘adikei Sōkratēs theous ou nomizōn, alla theous nomizōn.’ kaitoi touto esti paizontos.
sunepiskepsasthe dē, ō andres, hē moi phainetai tauta legein: su de hēmin apokrinai, ō Melēte. humeis de, hoper
kat' arkhas humas parētēsamēn, memnēsthe moi mē thorubein ean en tō eiōthoti tropō tous logous poiōmai.
estin hostis anthrōpōn, ō Melēte, anthrōpeia men nomizei pragmat' einai, anthrōpous de ou nomizei; apokrinesthō, ō andres, kai mē alla kai alla thorubeitō: esth' hostis hippous men ou nomizei, hippika de pragmata; ē aulētas men ou nomizei einai, aulētika de pragmata; ouk estin, ō ariste andrōn: ei mē su boulei apokrinesthai, egō soi legō kai tois allois toutoisi. alla to epi toutō ge apokrinai:
esth' hostis daimonia men nomizei pragmat' einai, daimonas de ou nomizei;
ouk estin.
hōs ōnēsas hoti mogis apekrinō hupo toutōni anagkazomenos. oukoun daimonia men phēs me kai nomizein kai didaskein, eit' oun kaina eite palaia, all' oun daimonia ge nomizō kata ton son logon, kai tauta kai diōmosō en tē antigraphē. ei de daimonia nomizō, kai daimonas dēpou pollē anagkē nomizein me estin: oukh houtōs ekhei; ekhei dē: tithēmi gar se homologounta, epeidē ouk apokrinē. tous de
daimonas oukhi ētoi theous ge hēgoumetha ē theōn paidas; phēs ē ou;
panu ge.
oukoun eiper daimonas hēgoumai, hōs su phēs, ei men theoi tines eisin hoi daimones, tout' an eiē ho egō phēmi se ainittesthai kai kharientizesthai, theous oukh hēgoumenon phanai me theous au hēgeisthai palin, epeidēper ge daimonas hēgoumai: ei d' au hoi daimones theōn paides eisin nothoi tines ē ek numphōn ē ek tinōn allōn hōn dē kai legontai, tis an anthrōpōn theōn men paidas hēgoito einai, theous de mē; homoiōs gar
an atopon eiē hōsper an ei tis hippōn men paidas hēgoito ē kai onōn, tous hēmionous, hippous de kai onous mē hēgoito einai. all', ō Melēte, ouk estin hopōs su tauta oukhi apopeirōmenos hēmōn egrapsō tēn graphēn tautēn ē aporōn hoti egkalois emoi alēthes adikēma: hopōs de su tina peithois an kai smikron noun ekhonta anthrōpōn, hōs ou tou autou estin kai daimonia kai theia hēgeisthai, kai au tou autou mēte
daimonas mēte theous mēte hērōas, oudemia mēkhanē estin.
alla gar, ō andres Athēnaioi, hōs men egō ouk adikō kata tēn Melētou graphēn, ou pollēs moi dokei einai apologias, alla hikana kai tauta: ho de kai en tois emprosthen elegon, hoti pollē moi apekhtheia gegonen kai pros pollous, eu iste hoti alēthes estin. kai tout' estin ho eme hairei, eanper hairē, ou Melētos oude Anutos all' hē tōn pollōn diabolē te kai phthonos. ha dē pollous kai allous kai agathous
 andras hērēken, oimai de kai hairēsei: ouden de deinon mē en emoi stē.
isōs an oun eipoi tis: ‘eit' ouk aiskhunē, ō Sōkrates, toiouton epitēdeuma epitēdeusas ex hou kinduneueis nuni apothanein;’ egō de toutō an dikaion logon anteipoimi, hoti ‘ou kalōs legeis, ō anthrōpe, ei oiei dein kindunon hupologizesthai tou zēn ē tethnanai andra hotou ti kai smikron ophelos estin, all' ouk ekeino monon skopein hotan prattē, poteron dikaia ē adika prattei, kai andros agathou erga ē kakou. phauloi ’
gar an tō ge sō logō eien tōn hēmitheōn hosoi en Troia teteleutēkasin hoi te alloi kai ho tēs Thetidos huios, hos tosouton tou kindunou katephronēsen para to aiskhron ti hupomeinai hōste, epeidē eipen hē mētēr autō prothumoumenō Hektora apokteinai, theos ousa, houtōsi pōs, hōs egō oimai: ‘ō pai, ei timōrēseis Patroklō tō hetairō ton phonon kai Hektora apokteneis, autos apothanē—autika gar toi,’ phēsi, ‘meth' Hektora potmos hetoimos’ —ho de touto akousas tou men thanatou kai tou kindunou ōligōrēse, polu de mallon ’
deisas to zēn kakos ōn kai tois philois mē timōrein, ‘autika,’ phēsi, ‘tethnaiēn, dikēn epitheis tō adikounti, hina mē enthade menō katagelastos para nēusi korōnisin akhthos arourēs.’ mē auton oiei phrontisai thanatou kai kindunou;’
houtō gar ekhei, ō andres Athēnaioi, tē alētheia: hou an tis heauton taxē hēgēsamenos beltiston einai ē hup' arkhontos takhthē, entautha dei, hōs emoi dokei, menonta kinduneuein, mēden hupologizomenon mēte thanaton mēte allo mēden pro tou aiskhrou. egō oun deina an eiēn eirgasmenos, ō andres
Athēnaioi, ei hote men me hoi arkhontes etatton, hous humeis heilesthe arkhein mou, kai en Poteidaia kai en Amphipolei kai epi Dēliō, tote men hou ekeinoi etatton emenon hōsper kai allos tis kai ekinduneuon apothanein, tou de theou tattontos, hōs egō ōēthēn te kai hupelabon, philosophounta me dein zēn kai exetazonta emauton kai tous allous, entautha de phobētheis ē thanaton
hē all' hotioun pragma lipoimi tēn taxin. deinon tan eiē, kai hōs alēthōs tot' an me dikaiōs eisagoi tis eis dikastērion, hoti ou nomizō theous einai apeithōn tē manteia kai dediōs thanaton kai oiomenos sophos einai ouk ōn. to gar toi thanaton dedienai, ō andres, ouden allo estin ē dokein sophon einai mē onta: dokein gar eidenai estin ha ouk oiden. oide men gar oudeis ton thanaton oud' ei tugkhanei tō anthrōpō pantōn megiston on tōn agathōn, dediasi d' hōs eu eidotes
hoti megiston tōn kakōn esti. kaitoi pōs ouk amathia estin hautē hē eponeidistos, hē tou oiesthai eidenai ha ouk oiden; egō d', ō andres, toutō kai entautha isōs diapherō tōn pollōn anthrōpōn, kai ei dē tō sophōteros tou phaiēn einai, toutō an, hoti ouk eidōs hikanōs peri tōn en Haidou houtō kai oiomai ouk eidenai: to de adikein kai apeithein tō beltioni kai theō kai anthrōpō, hoti kakon kai aiskhron estin oida. pro oun tōn kakōn hōn oida hoti kaka estin, ha mē oida ei kai agatha onta tugkhanei oudepote phobēsomai oude pheuxomai: hōste oud' ei
me nun humeis aphiete Anutō apistēsantes, hos ephē ē tēn arkhēn ou dein eme deuro eiselthein ē, epeidē eisēlthon, oukh hoion t' einai to mē apokteinai me, legōn pros humas hōs ei diapheuxoimēn ēdē an humōn hoi hueis epitēdeuontes ha Sōkratēs didaskei pantes pantapasi diaphtharēsontai, —ei moi pros tauta eipoite: ‘ō Sōkrates, nun men Anutō ou peisometha all' aphiemen se, epi toutō mentoi, eph' hōte mēketi en tautē tē zētēsei diatribein mēde philosophein: ean de ’
halōs eti touto prattōn, apothanē’ —ei oun me, hoper eipon, epi toutois aphioite, eipoim' an humin hoti ‘egō humas, ō andres Athēnaioi, aspazomai men kai philō, peisomai de mallon tō theō ē humin, kai heōsper an empneō kai hoios te ō, ou mē pausōmai philosophōn kai humin parakeleuomenos te kai endeiknumenos hotō an aei entugkhanō humōn, legōn hoiaper eiōtha, hoti ‘ō ariste andrōn, Athēnaios ōn, poleōs tēs megistēs kai eudokimōtatēs eis sophian kai iskhun, khrēmatōn men ouk aiskhunē epimeloumenos hopōs soi estai hōs pleista, ’’
kai doxēs kai timēs, phronēseōs de kai alētheias kai tēs psukhēs hopōs hōs beltistē estai ouk epimelē oude phrontizeis;’ kai ean tis humōn amphisbētēsē kai phē epimeleisthai, ouk euthus aphēsō auton oud' apeimi, all' erēsomai auton kai exetasō kai elegxō, kai ean moi mē dokē kektēsthai aretēn, ’
phanai de, oneidiō hoti ta pleistou axia peri elakhistou poieitai, ta de phaulotera peri pleionos. tauta kai neōterō kai presbuterō hotō an entugkhanō poiēsō, kai xenō kai astō, mallon de tois astois, hosō mou egguterō este genei. tauta gar keleuei ho theos, eu iste, kai egō oiomai ouden pō humin meizon agathon genesthai en tē polei ē tēn emēn tō theō hupēresian. ouden gar allo prattōn egō perierkhomai ē peithōn humōn kai neōterous kai presbuterous mēte sōmatōn ’
epimeleisthai mēte khrēmatōn proteron mēde houtō sphodra hōs tēs psukhēs hopōs hōs aristē estai, legōn hoti ‘ouk ek khrēmatōn aretē gignetai, all' ex aretēs khrēmata kai ta alla agatha tois anthrōpois hapanta kai idia kai dēmosia.’ ei men oun tauta legōn diaphtheirō tous neous, taut' an eiē blabera: ei de tis me phēsin alla legein ē tauta, ouden legei. pros tauta,’ phaiēn an, ‘ō andres Athēnaioi, ē peithesthe Anutō ē mē, kai ē aphiete me ē mē, hōs emou ouk ’
an poiēsantos alla, oud' ei mellō pollakis tethnanai.’
mē thorubeite, ō andres Athēnaioi, all' emmeinate moi hois edeēthēn humōn, mē thorubein eph' hois an legō all' akouein: kai gar, hōs egō oimai, onēsesthe akouontes. mellō gar oun atta humin erein kai alla eph' hois isōs boēsesthe: alla mēdamōs poieite touto. eu gar iste, ean me apokteinēte toiouton onta hoion egō legō, ouk eme meizō blapsete ē humas autous: eme men gar ouden an blapseien oute Melētos oute Anutos—oude gar an dunaito—ou gar oiomai themiton
einai ameinoni andri hupo kheironos blaptesthai. apokteineie mentan isōs ē exelaseien ē atimōseien: alla tauta houtos men isōs oietai kai allos tis pou megala kaka, egō d' ouk oiomai, alla polu mallon poiein ha houtosi nun poiei, andra adikōs epikheirein apokteinunai. nun oun, ō andres Athēnaioi, pollou deō egō huper emautou apologeisthai, hōs tis an oioito, alla huper humōn, mē ti examartēte peri tēn tou
theou dosin humin emou katapsēphisamenoi. ean gar me apokteinēte, ou rhadiōs allon toiouton heurēsete, atekhnōs—ei kai geloioteron eipein—proskeimenon tē polei hupo tou theou hōsper hippō megalō men kai gennaiō, hupo megethous de nōthesterō kai deomenō egeiresthai hupo muōpos tinos, hoion dē moi dokei ho theos eme tē polei prostethēkenai toiouton tina, hos humas egeirōn kai peithōn kai oneidizōn hena hekaston
ouden pauomai tēn hēmeran holēn pantakhou proskathizōn. toioutos oun allos ou rhadiōs humin genēsetai, ō andres, all' ean emoi peithēsthe, pheisesthe mou: humeis d' isōs takh' an akhthomenoi, hōsper hoi nustazontes egeiromenoi, krousantes an me, peithomenoi Anutō, rhadiōs an apokteinaite, eita ton loipon bion katheudontes diateloite an, ei mē tina allon ho theos humin epipempseien kēdomenos humōn. hoti d' egō tugkhanō ōn toioutos hoios hupo tou theou tē polei dedosthai, enthende
an katanoēsaite: ou gar anthrōpinō eoike to eme tōn men emautou pantōn ēmelēkenai kai anekhesthai tōn oikeiōn ameloumenōn tosauta ēdē etē, to de humeteron prattein aei, idia hekastō prosionta hōsper patera ē adelphon presbuteron peithonta epimeleisthai aretēs. kai ei men ti apo toutōn apelauon kai misthon lambanōn tauta parekeleuomēn, eikhon an tina logon: nun de horate dē kai autoi hoti hoi katēgoroi talla panta anaiskhuntōs houtō katēgorountes touto ge oukh hoioi te egenonto apanaiskhuntēsai
paraskhomenoi martura, hōs egō pote tina ē epraxamēn misthon ē ētēsa. hikanon gar, oimai, egō parekhomai ton martura hōs alēthē legō, tēn penian.
isōs an oun doxeien atopon einai, hoti dē egō idia men tauta sumbouleuō periiōn kai polupragmonō, dēmosia de ou tolmō anabainōn eis to plēthos to humeteron sumbouleuein tē polei. toutou de aition estin ho humeis emou pollakis akēkoate pollakhou legontos, hoti moi theion ti kai
daimonion gignetai phōnē, ho dē kai en tē graphē epikōmōdōn Melētos egrapsato. emoi de tout' estin ek paidos arxamenon, phōnē tis gignomenē, hē hotan genētai, aei apotrepei me touto ho an mellō prattein, protrepei de oupote. tout' estin ho moi enantioutai ta politika prattein, kai pagkalōs ge moi dokei enantiousthai: eu gar iste, ō andres Athēnaioi, ei egō palai epekheirēsa prattein ta politika pragmata, palai an apolōlē kai out' an humas ōphelēkē
ouden out' an emauton. kai moi mē akhthesthe legonti talēthē: ou gar estin hostis anthrōpōn sōthēsetai oute humin oute allō plēthei oudeni gnēsiōs enantioumenos kai diakōluōn polla adika kai paranoma en tē polei gignesthai, all'
anagkaion esti ton tō onti makhoumenon huper tou dikaiou, kai ei mellei oligon khronon sōthēsesthai, idiōteuein alla mē dēmosieuein.
megala d' egōge humin tekmēria parexomai toutōn, ou logous all' ho humeis timate, erga. akousate dē moi ta sumbebēkota, hina eidēte hoti oud' an heni hupeikathoimi para to dikaion deisas thanaton, mē hupeikōn de alla kan apoloimēn. erō de humin phortika men kai dikanika, alēthē de. egō gar, ō andres Athēnaioi, allēn men arkhēn oudemian
pōpote ērxa en tē polei, ebouleusa de: kai etukhen hēmōn hē phulē Antiokhis prutaneuousa hote humeis tous deka stratēgous tous ouk anelomenous tous ek tēs naumakhias ebouleusasthe hathroous krinein, paranomōs, hōs en tō husterō khronō pasin humin edoxen. tot' egō monos tōn prutaneōn ēnantiōthēn humin mēden poiein para tous nomous kai enantia epsēphisamēn: kai hetoimōn ontōn endeiknunai me kai apagein tōn rhētorōn, kai humōn keleuontōn kai boōntōn, meta tou
 nomou kai tou dikaiou ōmēn mallon me dein diakinduneuein ē meth' humōn genesthai mē dikaia bouleuomenōn, phobēthenta desmon ē thanaton. kai tauta men ēn eti dēmokratoumenēs tēs poleōs: epeidē de oligarkhia egeneto, hoi triakonta au metapempsamenoi me pempton auton eis tēn tholon prosetaxan agagein ek Salaminos Leonta ton Salaminion hina apothanoi, hoia dē kai allois ekeinoi pollois polla prosetatton, boulomenoi hōs pleistous anaplēsai aitiōn. tote mentoi egō
 ou logō all' ergō au enedeixamēn hoti emoi thanatou men melei, ei mē agroikoteron ēn eipein, oud' hotioun, tou de mēden adikon mēd' anosion ergazesthai, toutou de to pan melei. eme gar ekeinē hē arkhē ouk exeplēxen, houtōs iskhura ousa, hōste adikon ti ergasasthai, all' epeidē ek tēs tholou exēlthomen, hoi men tettares ōkhonto eis Salamina kai ēgagon Leonta, egō de ōkhomēn apiōn oikade. kai isōs an dia tauta apethanon, ei mē hē arkhē dia takheōn kateluthē. kai
 toutōn humin esontai polloi martures.
ar' oun an me oiesthe tosade etē diagenesthai ei epratton ta dēmosia, kai prattōn axiōs andros agathou eboēthoun tois dikaiois kai hōsper khrē touto peri pleistou epoioumēn; pollou ge dei, ō andres Athēnaioi: oude gar an allos
anthrōpōn oudeis. all' egō dia pantos tou biou dēmosia te ei pou ti epraxa toioutos phanoumai, kai idia ho autos houtos, oudeni pōpote sugkhōrēsas ouden para to dikaion oute allō oute toutōn oudeni hous dē diaballontes eme phasin emous mathētas einai. egō de didaskalos men oudenos pōpot' egenomēn: ei de tis mou legontos kai ta emautou prattontos epithumoi akouein, eite neōteros eite presbuteros, oudeni pōpote ephthonēsa, oude khrēmata men lambanōn dialegomai
mē lambanōn de ou, all' homoiōs kai plousiō kai penēti parekhō emauton erōtan, kai ean tis boulētai apokrinomenos akouein hōn an legō. kai toutōn egō eite tis khrēstos gignetai eite mē, ouk an dikaiōs tēn aitian hupekhoimi, hōn mēte hupeskhomēn mēdeni mēden pōpote mathēma mēte edidaxa: ei de tis phēsi par' emou pōpote ti mathein ē akousai idia hoti mē kai hoi alloi pantes, eu iste hoti ouk alēthē legei.
alla dia ti dē pote met' emou khairousi tines polun
khronon diatribontes; akēkoate, ō andres Athēnaioi, pasan humin tēn alētheian egō eipon: hoti akouontes khairousin exetazomenois tois oiomenois men einai sophois, ousi d' ou. esti gar ouk aēdes. emoi de touto, hōs egō phēmi, prostetaktai hupo tou theou prattein kai ek manteiōn kai ex enupniōn kai panti tropō hōper tis pote kai allē theia moira anthrōpō kai hotioun prosetaxe prattein. tauta, ō andres Athēnaioi, kai alēthē estin kai euelegkta. ei gar dē egōge tōn neōn
tous men diaphtheirō tous de diephtharka, khrēn dēpou, eite tines autōn presbuteroi genomenoi egnōsan hoti neois ousin autois egō kakon pōpote ti sunebouleusa, nuni autous anabainontas emou katēgorein kai timōreisthai: ei de mē autoi ēthelon, tōn oikeiōn tinas tōn ekeinōn, pateras kai adelphous kai allous tous prosēkontas, eiper hup' emou ti kakon epeponthesan autōn hoi oikeioi, nun memnēsthai kai timōreisthai. pantōs de pareisin autōn polloi entauthoi hous egō horō, prōton men Kritōn houtosi, emos hēlikiōtēs
kai dēmotēs, Kritoboulou toude patēr, epeita Lusanias ho Sphēttios, Aiskhinou toude patēr, eti d' Antiphōn ho Kēphisieus houtosi, Epigenous patēr, alloi toinun houtoi hōn hoi adelphoi en tautē tē diatribē gegonasin, Nikostratos Theozotidou, adelphos Theodotou—kai ho men Theodotos teteleutēken, hōste ouk an ekeinos ge autou katadeētheiē—kai Paralios hode, ho Dēmodokou, hou ēn Theagēs adelphos: hode de
Adeimantos, ho Aristōnos, hou adelphos houtosi Platōn, kai Aiantodōros, hou Apollodōros hode adelphos. kai allous pollous egō ekhō humin eipein, hōn tina ekhrēn malista men en tō heautou logō paraskhesthai Melēton martura: ei de tote epelatheto, nun paraskhesthō—egō parakhōrō—kai legetō ei ti ekhei toiouton. alla toutou pan tounantion heurēsete, ō andres, pantas emoi boēthein hetoimous tō diaphtheironti, tō kaka ergazomenō tous oikeious autōn, hōs phasi Melētos kai
Anutos. autoi men gar hoi diephtharmenoi takh' an logon ekhoien boēthountes: hoi de adiaphthartoi, presbuteroi ēdē andres, hoi toutōn prosēkontes, tina allon ekhousi logon boēthountes emoi all' ē ton orthon te kai dikaion, hoti sunisasi Melētō men pseudomenō, emoi de alētheuonti;
eien dē, ō andres: ha men egō ekhoim' an apologeisthai, skhedon esti tauta kai alla isōs toiauta. takha d' an tis
humōn aganaktēseien anamnēstheis heautou, ei ho men kai elattō toutoui tou agōnos agōna agōnizomenos edeēthē te kai hiketeuse tous dikastas meta pollōn dakruōn, paidia te hautou anabibasamenos hina hoti malista eleētheiē, kai allous tōn oikeiōn kai philōn pollous, egō de ouden ara toutōn poiēsō, kai tauta kinduneuōn, hōs an doxaimi, ton eskhaton kindunon. takh' an oun tis tauta ennoēsas authadesteron an pros me skhoiē kai orgistheis autois toutois theito an met'
orgēs tēn psēphon. ei dē tis humōn houtōs ekhei—ouk axiō men gar egōge, ei d' oun—epieikē an moi dokō pros touton legein legōn hoti ‘emoi, ō ariste, eisin men pou tines kai oikeioi: kai gar touto auto to tou Homērou, oud' egō ‘apo druos oud' apo petrēs’ pephuka all' ex anthrōpōn, hōste kai oikeioi moi eisi kai hueis ge, ō andres Athēnaioi, treis, heis men meirakion ēdē, duo de paidia: all' homōs oudena autōn deuro anabibasamenos deēsomai humōn apopsēphisasthai.’ ti dē oun ouden toutōn poiēsō; ouk authadizomenos, ō andres
Athēnaioi, oud' humas atimazōn, all' ei men tharraleōs egō ekhō pros thanaton ē mē, allos logos, pros d' oun doxan kai emoi kai humin kai holē tē polei ou moi dokei kalon einai eme toutōn ouden poiein kai tēlikonde onta kai touto tounoma ekhonta, eit' oun alēthes eit' oun pseudos, all' oun dedogmenon
ge esti tō Sōkratē diapherein tōn pollōn anthrōpōn. ei oun humōn hoi dokountes diapherein eite sophia eite andreia eite allē hētinioun aretē toioutoi esontai, aiskhron an eiē: hoiousper egō pollakis heōraka tinas hotan krinōntai, dokountas men ti einai, thaumasia de ergazomenous, hōs deinon ti oiomenous peisesthai ei apothanountai, hōsper athanatōn esomenōn an humeis autous mē apokteinēte: hoi emoi dokousin aiskhunēn tē polei periaptein, hōst' an tina kai tōn xenōn
hupolabein hoti hoi diapherontes Athēnaiōn eis aretēn, hous autoi heautōn en te tais arkhais kai tais allais timais prokrinousin, houtoi gunaikōn ouden diapherousin. tauta gar, ō andres Athēnaioi, oute humas khrē poiein tous dokountas kai hopēoun ti einai, out', an hēmeis poiōmen, humas epitrepein, alla touto auto endeiknusthai, hoti polu mallon katapsēphieisthe tou ta eleina tauta dramata eisagontos kai katagelaston tēn polin poiountos ē tou hēsukhian agontos.
khōris de tēs doxēs, ō andres, oude dikaion moi dokei
einai deisthai tou dikastou oude deomenon apopheugein, alla didaskein kai peithein. ou gar epi toutō kathētai ho dikastēs, epi tō katakharizesthai ta dikaia, all' epi tō krinein tauta: kai omōmoken ou kharieisthai hois an dokē autō, alla dikasein kata tous nomous. oukoun khrē oute hēmas ethizein humas epiorkein outh' humas ethizesthai: oudeteroi gar an hēmōn euseboien. mē oun axioute me, ō andres Athēnaioi, toiauta dein pros humas prattein ha mēte hēgoumai kala einai mēte
dikaia mēte hosia, allōs te mentoi nē Dia pantōs kai asebeias pheugonta hupo Melētou toutoui. saphōs gar an, ei peithoimi humas kai tō deisthai biazoimēn omōmokotas, theous an didaskoimi mē hēgeisthai humas einai, kai atekhnōs apologoumenos katēgoroiēn an emautou hōs theous ou nomizō. alla pollou dei houtōs ekhein: nomizō te gar, ō andres Athēnaioi, hōs oudeis tōn emōn katēgorōn, kai humin epitrepō kai tō theō krinai peri emou hopē mellei emoi te arista einai kai humin.
to men mē aganaktein, ō andres Athēnaioi, epi toutō
tō gegonoti, hoti mou katepsēphisasthe, alla te moi polla sumballetai, kai ouk anelpiston moi gegonen to gegonos touto, alla polu mallon thaumazō hekaterōn tōn psēphōn ton gegonota arithmon. ou gar ōomēn egōge houtō par' oligon esesthai alla para polu: nun de, hōs eoiken, ei triakonta monai metepeson tōn psēphōn, apepepheugē an. Melēton men oun, hōs emoi dokō, kai nun apopepheuga, kai ou monon apopepheuga, alla panti dēlon touto ge, hoti ei mē anebē Anutos kai Lukōn katēgorēsontes emou, kan ōphle
khilias drakhmas, ou metalabōn to pempton meros tōn psēphōn.
timatai d' oun moi ho anēr thanatou. eien: egō de dē tinos humin antitimēsomai, ō andres Athēnaioi; ē dēlon hoti tēs axias; ti oun; ti axios eimi pathein ē apoteisai, hoti mathōn en tō biō oukh hēsukhian ēgon, all' amelēsas hōnper hoi polloi, khrēmatismou te kai oikonomias kai stratēgiōn kai dēmēgoriōn kai tōn allōn arkhōn kai sunōmosiōn kai staseōn tōn en tē polei gignomenōn, hēgēsamenos emauton
tō onti epieikesteron einai ē hōste eis taut' ionta sōzesthai, entautha men ouk ēa hoi elthōn mēte humin mēte emautō emellon mēden ophelos einai, epi de to idia hekaston iōn euergetein tēn megistēn euergesian, hōs egō phēmi, entautha ēa, epikheirōn hekaston humōn peithein mē proteron mēte tōn heautou mēdenos epimeleisthai prin heautou epimelētheiē hopōs hōs beltistos kai phronimōtatos esoito, mēte tōn tēs poleōs, prin autēs tēs poleōs, tōn te allōn houtō kata ton
auton tropon epimeleisthai—ti oun eimi axios pathein toioutos ōn; agathon ti, ō andres Athēnaioi, ei dei ge kata tēn axian tē alētheia timasthai: kai tauta ge agathon toiouton hoti an prepoi emoi. ti oun prepei andri penēti euergetē deomenō agein skholēn epi tē humetera parakeleusei; ouk esth' hoti mallon, ō andres Athēnaioi, prepei houtōs hōs ton toiouton andra en prutaneiō siteisthai, polu ge mallon ē ei tis humōn hippō ē sunōridi ē zeugei nenikēken Olumpiasin: ho men gar humas poiei eudaimonas dokein einai, egō de
einai, kai ho men trophēs ouden deitai, egō de deomai. ei oun dei me kata to dikaion tēs axias timasthai, toutou
timōmai, en prutaneiō sitēseōs.
isōs oun humin kai tauti legōn paraplēsiōs dokō legein hōsper peri tou oiktou kai tēs antibolēseōs, apauthadizomenos: to de ouk estin, ō andres Athēnaioi, toiouton alla toionde mallon. pepeismai egō hekōn einai mēdena adikein anthrōpōn, alla humas touto ou peithō: oligon gar khronon allēlois dieilegmetha. epei, hōs egōmai, ei ēn humin nomos, hōsper kai allois anthrōpois, peri thanatou mē mian hēmeran
monon krinein alla pollas, epeisthēte an: nun d' ou rhadion en khronō oligō megalas diabolas apoluesthai. pepeismenos dē egō mēdena adikein pollou deō emauton ge adikēsein kai kat' emautou erein autos hōs axios eimi tou kakou kai timēsesthai toioutou tinos emautō. ti deisas; ē mē pathō touto hou Melētos moi timatai, ho phēmi ouk eidenai out' ei agathon out' ei kakon estin; anti toutou dē helōmai hōn eu oida ti kakōn ontōn toutou timēsamenos; poteron desmou;
kai ti me dei zēn en desmōtēriō, douleuonta tē aei kathistamenē arkhē, tois hendeka; alla khrēmatōn kai dedesthai heōs an ekteisō; alla tauton moi estin hoper nundē elegon: ou gar esti moi khrēmata hopothen ekteisō. alla dē phugēs timēsōmai; isōs gar an moi toutou timēsaite. pollē mentan me philopsukhia ekhoi, ō andres Athēnaioi, ei houtōs alogistos eimi hōste mē dunasthai logizesthai hoti humeis men ontes politai mou oukh hoioi te egenesthe enegkein tas emas
diatribas kai tous logous, all' humin baruterai gegonasin kai epiphthonōterai, hōste zēteite autōn nuni apallagēnai: alloi de ara autas oisousi rhadiōs; pollou ge dei, ō andres Athēnaioi. kalos oun an moi ho bios eiē exelthonti tēlikōde anthrōpō allēn ex allēs poleōs ameibomenō kai exelaunomenō zēn. eu gar oid' hoti hopoi an elthō, legontos emou akroasontai hoi neoi hōsper enthade: kan men toutous apelaunō, houtoi me autoi exelōsi peithontes tous presbuterous:
ean de mē apelaunō, hoi toutōn pateres de kai oikeioi di' autous toutous.
isōs oun an tis eipoi: ‘sigōn de kai hēsukhian agōn, ō Sōkrates, oukh hoios t' esē hēmin exelthōn zēn;’ touti dē esti pantōn khalepōtaton peisai tinas humōn. eante gar legō hoti tō theō apeithein tout' estin kai dia tout' adunaton
hēsukhian agein, ou peisesthe moi hōs eirōneuomenō: eant' au legō hoti kai tugkhanei megiston agathon on anthrōpō touto, hekastēs hēmeras peri aretēs tous logous poieisthai kai tōn allōn peri hōn humeis emou akouete dialegomenou kai emauton kai allous exetazontos, ho de anexetastos bios ou biōtos anthrōpō, tauta d' eti hētton peisesthe moi legonti. ta de ekhei men houtōs, hōs egō phēmi, ō andres, peithein de ou rhadion. kai egō hama ouk eithismai emauton axioun kakou
oudenos. ei men gar ēn moi khrēmata, etimēsamēn an khrēmatōn hosa emellon ekteisein, ouden gar an eblabēn: nun de ou gar estin, ei mē ara hoson an egō dunaimēn ekteisai, tosoutou boulesthe moi timēsai. isōs d' an dunaimēn ekteisai humin pou mnan arguriou: tosoutou oun timōmai.
Platōn de hode, ō andres Athēnaioi, kai Kritōn kai Kritoboulos kai Apollodōros keleuousi me triakonta mnōn timēsasthai, autoi d' egguasthai: timōmai oun tosoutou, egguētai de humin esontai tou arguriou houtoi axiokhreō.
ou pollou g' heneka khronou, ō andres Athēnaioi, onoma hexete kai aitian hupo tōn boulomenōn tēn polin loidorein hōs Sōkratē apektonate, andra sophon—phēsousi gar dē sophon einai, ei kai mē eimi, hoi boulomenoi humin oneidizein— ei goun periemeinate oligon khronon, apo tou automatou an humin touto egeneto: horate gar dē tēn hēlikian hoti porrō ēdē esti tou biou thanatou de eggus. legō de touto ou
pros pantas humas, alla pros tous emou katapsēphisamenous thanaton. legō de kai tode pros tous autous toutous. isōs me oiesthe, ō andres Athēnaioi, aporia logōn healōkenai toioutōn hois an humas epeisa, ei ōmēn dein hapanta poiein kai legein hōste apophugein tēn dikēn. pollou ge dei. all' aporia men healōka, ou mentoi logōn, alla tolmēs kai anaiskhuntias kai tou mē ethelein legein pros humas toiauta hoi' an humin men hēdista ēn akouein— thrēnountos te mou kai oduromenou kai alla poiountos kai
legontos polla kai anaxia emou, hōs egō phēmi, hoia dē kai eithisthe humeis tōn allōn akouein. all' oute tote ōēthēn dein heneka tou kindunou praxai ouden aneleutheron, oute nun moi metamelei houtōs apologēsamenō, alla polu mallon hairoumai hōde apologēsamenos tethnanai ē ekeinōs zēn. oute gar en dikē out' en polemō out' eme out' allon oudena dei
touto mēkhanasthai, hopōs apopheuxetai pan poiōn thanaton. kai gar en tais makhais pollakis dēlon gignetai hoti to ge apothanein an tis ekphugoi kai hopla apheis kai eph' hiketeian trapomenos tōn diōkontōn: kai allai mēkhanai pollai eisin en hekastois tois kindunois hōste diapheugein thanaton, ean tis tolma pan poiein kai legein. alla mē ou tout' ē khalepon, ō andres, thanaton ekphugein, alla polu khalepōteron ponērian:
thatton gar thanatou thei. kai nun egō men hate bradus ōn kai presbutēs hupo tou braduterou healōn, hoi d' emoi katēgoroi hate deinoi kai oxeis ontes hupo tou thattonos, tēs kakias. kai nun egō men apeimi huph' humōn thanatou dikēn ophlōn, houtoi d' hupo tēs alētheias ōphlēkotes mokhthērian kai adikian. kai egō te tō timēmati emmenō kai houtoi. tauta men pou isōs houtōs kai edei skhein, kai oimai auta metriōs ekhein.
to de dē meta touto epithumō humin khrēsmōdēsai, ō katapsēphisamenoi mou: kai gar eimi ēdē entautha en hō malista anthrōpoi khrēsmōdousin, hotan mellōsin apothaneisthai. phēmi gar, ō andres hoi eme apektonate, timōrian humin hēxein euthus meta ton emon thanaton polu khalepōteran nē Dia ē hoian eme apektonate: nun gar touto eirgasthe oiomenoi men apallaxesthai tou didonai elegkhon tou biou, to de humin polu enantion apobēsetai, hōs egō phēmi. pleious esontai humas
hoi elegkhontes, hous nun egō kateikhon, humeis de ouk ēsthanesthe: kai khalepōteroi esontai hosō neōteroi eisin, kai humeis mallon aganaktēsete. ei gar oiesthe apokteinontes anthrōpous episkhēsein tou oneidizein tina humin hoti ouk orthōs zēte, ou kalōs dianoeisthe: ou gar esth' hautē hē apallagē oute panu dunatē oute kalē, all' ekeinē kai kallistē kai rhastē, mē tous allous kolouein all' heauton paraskeuazein hopōs estai hōs beltistos. tauta men oun humin tois katapsēphisamenois manteusamenos apallattomai.
tois de apopsēphisamenois hēdeōs an dialekhtheiēn huper tou gegonotos toutoui pragmatos, en hō hoi arkhontes askholian agousi kai oupō erkhomai hoi elthonta me dei tethnanai. alla moi, ō andres, parameinate tosouton khronon: ouden gar kōluei diamuthologēsai pros allēlous heōs exestin. humin
gar hōs philois ousin epideixai ethelō to nuni moi sumbebēkos ti pote noei. emoi gar, ō andres dikastai—humas gar dikastas kalōn orthōs an kaloiēn—thaumasion ti gegonen. hē gar eiōthuia moi mantikē hē tou daimoniou en men tō prosthen khronō panti panu puknē aei ēn kai panu epi smikrois enantioumenē, ei ti melloimi mē orthōs praxein. nuni de sumbebēke moi haper horate kai autoi, tauti ha ge dē oiētheiē an tis kai nomizetai eskhata kakōn einai: emoi de
oute exionti heōthen oikothen ēnantiōthē to tou theou sēmeion, oute hēnika anebainon entauthoi epi to dikastērion, oute en tō logō oudamou mellonti ti erein. kaitoi en allois logois pollakhou dē me epeskhe legonta metaxu: nun de oudamou peri tautēn tēn praxin out' en ergō oudeni out' en logō ēnantiōtai moi. ti oun aition einai hupolambanō; egō humin erō: kinduneuei gar moi to sumbebēkos touto agathon gegonenai, kai ouk esth' hopōs hēmeis orthōs hupolambanomen,
hosoi oiometha kakon einai to tethnanai. mega moi tekmērion toutou gegonen: ou gar esth' hopōs ouk ēnantiōthē an moi to eiōthos sēmeion, ei mē ti emellon egō agathon praxein.
ennoēsōmen de kai tēde hōs pollē elpis estin agathon auto einai. duoin gar thateron estin to tethnanai: ē gar hoion mēden einai mēde aisthēsin mēdemian mēdenos ekhein ton tethneōta, ē kata ta legomena metabolē tis tugkhanei ousa kai metoikēsis tē psukhē tou topou tou enthende eis allon topon. kai eite dē mēdemia aisthēsis estin all'
hoion hupnos epeidan tis katheudōn mēd' onar mēden hora, thaumasion kerdos an eiē ho thanatos—egō gar an oimai, ei tina eklexamenon deoi tautēn tēn nukta en hē houtō katedarthen hōste mēde onar idein, kai tas allas nuktas te kai hēmeras tas tou biou tou heautou antiparathenta tautē tē nukti deoi skepsamenon eipein posas ameinon kai hēdion hēmeras kai nuktas tautēs tēs nuktos bebiōken en tō heautou biō, oimai an mē hoti idiōtēn tina, alla ton megan basilea euarithmētous
an heurein auton tautas pros tas allas hēmeras kai nuktas—ei oun toiouton ho thanatos estin, kerdos egōge legō: kai gar ouden pleiōn ho pas khronos phainetai houtō dē einai ē mia nux. ei d' au hoion apodēmēsai estin ho thanatos enthende eis allon topon, kai alēthē estin ta legomena, hōs ara ekei eisi pantes hoi tethneōtes, ti meizon agathon toutou eiē an, ō andres dikastai; ei gar tis
aphikomenos eis Haidou, apallageis toutōni tōn phaskontōn dikastōn einai, heurēsei tous hōs alēthōs dikastas, hoiper kai legontai ekei dikazein, Minōs te kai Rhadamanthus kai Aiakos kai Triptolemos kai alloi hosoi tōn hēmitheōn dikaioi egenonto en tō heautōn biō, ara phaulē an eiē hē apodēmia; ē au Orphei suggenesthai kai Mousaiō kai Hēsiodō kai Homērō epi posō an tis dexait' an humōn; egō men gar pollakis ethelō tethnanai ei taut' estin alēthē. epei
emoige kai autō thaumastē an eiē hē diatribē autothi, hopote entukhoimi Palamēdei kai Aianti tō Telamōnos kai ei tis allos tōn palaiōn dia krisin adikon tethnēken, antiparaballonti ta emautou pathē pros ta ekeinōn—hōs egō oimai, ouk an aēdes eiē—kai dē to megiston, tous ekei exetazonta kai ereunōnta hōsper tous entautha diagein, tis autōn sophos estin kai tis oietai men, estin d' ou. epi posō d' an tis, ō andres dikastai, dexaito exetasai ton epi Troian agagonta
tēn pollēn stratian ē Odussea ē Sisuphon ē allous murious an tis eipoi kai andras kai gunaikas, hois ekei dialegesthai kai suneinai kai exetazein amēkhanon an eiē eudaimonias; pantōs ou dēpou toutou ge heneka hoi ekei apokteinousi: ta te gar alla eudaimonesteroi eisin hoi ekei tōn enthade, kai ēdē ton loipon khronon athanatoi eisin, eiper ge ta legomena alēthē.
alla kai humas khrē, ō andres dikastai, euelpidas einai pros ton thanaton, kai hen ti touto dianoeisthai alēthes, hoti
ouk estin andri agathō kakon ouden oute zōnti oute teleutēsanti, oude ameleitai hupo theōn ta toutou pragmata: oude ta ema nun apo tou automatou gegonen, alla moi dēlon esti touto, hoti ēdē tethnanai kai apēllakhthai pragmatōn beltion ēn moi. dia touto kai eme oudamou apetrepsen to sēmeion, kai egōge tois katapsēphisamenois mou kai tois katēgorois ou panu khalepainō. kaitoi ou tautē tē dianoia katepsēphizonto mou kai katēgoroun, all' oiomenoi blaptein:
touto autois axion memphesthai. tosonde mentoi autōn deomai: tous hueis mou, epeidan hēbēsōsi, timōrēsasthe, ō andres, tauta tauta lupountes haper egō humas elupoun, ean humin dokōsin ē khrēmatōn ē allou tou proteron epimeleisthai ē aretēs, kai ean dokōsi ti einai mēden ontes, oneidizete autois hōsper egō humin, hoti ouk epimelountai hōn dei, kai oiontai ti einai ontes oudenos axioi. kai ean
tauta poiēte, dikaia peponthōs egō esomai huph' humōn autos te kai hoi hueis. alla gar ēdē hōra apienai, emoi men apothanoumenō, humin de biōsomenois: hopoteroi de hēmōn erkhontai epi ameinon pragma, adēlon panti plēn ē tō theō.